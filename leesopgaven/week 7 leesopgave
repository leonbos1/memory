EÃ©n van de redenen die wordt genoemd in het artikel over waarom je Web Components zou moeten leren is omdat je ze kan gebruiken onafhankelijk van het framework dat je gebruikt. Het voorkomt vendor-lock-in. Dit vind ik een goede reden. 
Er zijn veel verschillende frontend frameworks en zoals het artikel ook zegt, er kan zo een betere komen. Er blijft nieuwe software ontwikkeld worden. Het is veel moeite om alles steeds weer opnieuw te moeten schrijven in een ander framework, omdat de syntax weer net anders is. Als je in plaats daarvan een goed werkende web component kan gebruiken scheelt dat veel werk. Ook in het geval dat je verschillende projecten hebt waar dezelfde functionaliteit in moet zitten terwijl ze toevallig een ander framework gebruiken.
Een nadeel is wel dat als een component op veel verschillende plekken gebruikt wordt en je het in 1 project net iets anders wil, dat je dan alsnog daar een nieuw component voor moet maken, omdat je het niet maar voor 1 kan veranderen. Of je moet een component opties kunnen meegeven. Dit is niet altijd de moeite waard om te maken en het wordt er ook niet makkelijker van. Het gevaar ligt erin dat alles heel erg hetzelfde wordt en er hetzelfde uit komt te zien, wat al wel gebeurt tegenwoordig. Dat kan zorgen voor een verlies van creativiteit.